# Elettrostatica
* isolanti, gli elettroni non si spostano all'interno
* conduttori, hanno degli elettroni liberi di muoversi
<!-- toc -->

## Metodi di carica
- strofinamento, va bene sia per isolanti che per conduttori, la carica dipende dal materiale
- contatto, solo per i conduttori, gli elettroni si trasferiscono per ridistribuirsi
- induzione, solo per i conduttori, una carica esterna divide le cariche interne positive e negative, successivamente una delle 2 cariche esterne viene sottratta e l'oggetto rimane quindi con un eccesso dell'altra carica

## Forza elettrica
La forza elettrica può essere sia attrattiva che repulsiva.
La **legge di Coulomb** che descrive la forza elettrica è analoga alla legge dell'attrazione gravitazionale.
$$
\begin{align*}
\overrightarrow{F_{el}}&=k\frac{q_1 q_2}{r^2}\\
k&=8.99\cdot 10^9 \frac{Nm^2}{C^2} \\
\overrightarrow{F_{el}}&=\frac{1}{4\pi \epsilon_0}\cdot \frac{q_1 q_2}{r^2} \\
\epsilon_0&=8.85\cdot 10^{-12}\frac{C^2}{Nm^2}
\end{align*}
$$
Quanità di carica di un elettrone o protone
$$
e=1.602 \cdot 10^{-19} C
$$

A livello microscopico le forze elettriche sono molto più grandi delle forze gravitazionali (all'interno di un atomo la differenza ha un ordine di grandezza di $$10^{39}$$)

## Campo elettrico
Se una carica di prova $$q_0$$ è sottoposta ad una forza $$\overrightarrow{F}$$ in un certo punto allora il **campo elettrico** in quel punto è
$$
\overrightarrow{E}=\frac{\overrightarrow{F}}{q_0}
$$

La presenza di una carica genera un campo elettrico ed esso influenza tutte le cariche nello spazio, un cambiamento in una carica si ripercuote sul campo elettromagnetico alla velocità della luce. Il campo elettrico generato in un punto $$A$$ da una carica $$q_1$$ è
$$
\overrightarrow{E}(A,q_1)=\frac{1}{4\pi \epsilon_0} \cdot \frac{q_1}{d^2}
$$

Il campo elettrico è anche una **funzione vettoriale della posizione**.
Posso rappresentare un campo elettrico con le **linee di forza**, che
* sono uscenti dalle cariche positive ed entranti nelle cariche negative
* il numero di linee è proporzionale all'intensità della carica
* sono simmetriche in tutte 3 le dimensioni
* la densità di linee è proporzionale all'intensità del campo
* due linee di uno stesso campo non possono incrociarsi

![linee di forza](/assets/Linee-Forza-Cariche-Puntiforme-300x150.png)

## Teorema di Gauss
Flusso di campo elettrico
$$
\theta_E = \sum_i \overrightarrow{E_i} \cdot \Delta \overrightarrow{S}
$$

$$\overrightarrow{S_i}$$ è il vettore superficie, ossia il vettore normale alla superficie, con modulo uguale all'area della superficie e uscente dalla stessa.